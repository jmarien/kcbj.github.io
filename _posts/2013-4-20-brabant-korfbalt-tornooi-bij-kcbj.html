---
title: Brabant Korfbalt tornooi bij KCBJ
tags:
- tornooi
subtitle: Een lekker lentezonnetje zorgt voor een korfbalfeestje in Betekom
abstract: Op zaterdag 20 april organiseerden de recreantenploeg van KCBJ, de Red Dragons,
  een recreatief korfbal tornooi in Betekom.
image: "/images/news/2013-4-20-brabant-korfbalt-tornooi-bij-kcbj.jpg"
---
<p>Al 14 dagen lang hielden we de weersverwachtingen in ’t oog. Korfballen is altijd leuk, maar als dit bij mooi weer gebeurt, wordt het pas echt een feest. We wilden geen risico nemen en besloten daarom om het weekend ervoor onze draken te mobiliseren om op bedevaart richting Scherpenheuvel te trekken. Vele kaarsjes werden daar gebrand om de weergoden gunstig te stemmen.</p>
<p>Zaterdagmorgen om 6.30 (ja, ik kon niet meer slapen van de zenuwen) trok ik hoopvol de rollen omhoog en een stralend lentezonnetje lachte me toe. Nog eventjes mail checken  en dan trok ik goed gemutst naar onze KCBJ-kantine, waar we met een aantal draken aan de voorbereidingen van het mini-tornooike begonnen: de 2 velden werden aangelegd, 2 chirolokalen werden zo goed en zo kwaad mogelijk omgebouwd tot omkleedkamers (na de wedstrijden kon er wel gedoucht worden in de sporthal, welke een paar honderd meters van onze terreinen verwijderd is), een terrasje werd aangelegd, de sponsortafel werd ingericht, de frigo’s werden aangevuld …</p>
<p>En dan was het nog eventjes ongeduldig afwachten… Joki was het er eerst. Dachten ze hiermee een prijs te winnen want ze waren zelfs te vroeg. Eventjes met John en zijn maat (sorry, naam vergeten) gebabbeld en ’t is duidelijk dat ook daar gedreven aan een toffe recreantenwerking wordt gewerkt. Rond 12.30 begonnen ook de andere ploegen binnen te sijpelen. ASOC, Leuven, Boutersem, Beauvechain en ook onze gewestelijken.</p> 
<p>Stipt om 13.00 startten de eerste 2 wedstrijden. In een spannende wedstrijd trok de gefusioneerde ploeg Boutersem/Beauvechain toch het laken naar zich toe tegen ASOC: 5-3.</p>
<p>Op het andere veld maakte Leuven onze gewestelijke competie-ploeg het echt moeilijk maar moest met 2-1 cijfers toch de duimen leggen.</p>
<p>En dan was het eindelijk ook onze beurt. We hoopten dat ASOC al wat moe zou zijn van hun vorige wedstrijd, maar als ik jullie vertel dat het 4-1 in hun voordeel is geëindigd, dan… In de andere poule draaide het vlotjes bij Leuven en zij versloegen JOKI met 7-3.</p>
<p>De laatste poulewedstrijden gingen tussen ons, de Red Dragons en Boutersem/Beauvechain (1-4) en aan de andere kant tussen JOKI en onze gewestelijken, versterkt met ex-spelers (0-4). Onze trainer Theo had dit moment immers aangegrepen om een reünie te organiseren van KCBJ ex-spelers en ik denk dat hij gelukkig en fier met het resultaat was: 12 stonden er om nog eens een (korf)balletje te werpen.</p>
<p>In tussentijd had ik gezien dat er een "koppeltje" arriveerde. Even op onderzoek en het bleek Dirk en Patricia van CRS-WRK te zijn. Ze wilden eens komen kijken wat daar allemaal korfballend gebeurde in dat verre Brabant.</p>
<p>Terwijl tijdens de pauze iedereen op ons terrasje genoot van eindelijk eens een lekker lenteweertje, werd er aan de wedstrijdtafel gerekend wie tegen wie en voor welke plaatsen zou spelen.</p>
<p>Voor de 5de en 6de plaats speelden wij, de Red Dragons tegen Joki. Wat ik me herinner van de wedstrijd. Dat er naast korfballen ook heel gezellig gekeuveld werd in de vakken. Volgens onze trainer iets te veel. En … dat JOKI ons afdroogde (neen, niet na het douchen) met duidelijke 7-3 cijfers.</p>
<p>De ervaren rotten van Leuven en de jongeren van ASOC maakten er een spektakelwedstrijd van voor de 3de en 4de plaats. 6-9 werd het!!!!!</p>
<p>En toen was het tijd voor de finale. De gezamenlijke ploeg van Boutersem en Beauvechain moest het opnemen tegen de KCBJ-gewestelijken aangevuld met reünie-spelers. Het werd dus een strijd tussen de recreatieve David tegen een (ex-)competitieve Goliath. I love KCBJ, maar mijn supportershart was tijdens die wedstrijd toch wel bij onze recrea-vrienden van Boutersem en Beauvechain. Het was echt mooi om zien hoe het ene vak de bordeaux-kleur droeg van Boutersem en het andere vak getooid werd met de zwarte wolven-t-shirten van Beauvechain. Ze vochten als leeuwen … Euh wolven (les <em>loups</em> de Beauvechain), maar ze hadden spijtig genoeg hun slinger en steen thuis vergeten. De KCBJ-spelers wilden duidelijk nog eens zien of ze het nog konden. En ja, ze hadden het nog in zich. Eindstand: 7-1, maar toch wel met heel straf weerwerk van het recreatief ploegje, welke een korf of 2 meer verdiend had.</p>
<p>En dan kon de afterkorfbal (ook heel belangrijk, he) beginnen. Het terras vulde zich voor de prijsuitreiking en het drakenbier vloeide rijkelijk.</p>
<p>We wilden eens iets anders doen dan bekers en daarom werd elke ploeg bedankt met een mooie bierkorf gevuld met… Ja, jullie raden het goed… Gulden Draken. We willen langs deze weg dan ook nog eens brouwerij Van Steenberge uit Ertvelde bedanken voor deze gulle gift.<p> 
<p>En natuurlijk alle deelnemende ploegen:<br />
KC Leuven, KC ASOC, KC Joki, KC Boutersem, KC Les loups de Beauvechain and last but not least onze eigen KCBJ gewestelijken en reüniespelers.</p>
<p>Een dikke merci van …<p>
<p style="text-align: right">De Red Dragons</p>
