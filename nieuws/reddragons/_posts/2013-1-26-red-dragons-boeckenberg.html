---
title: Red Dragons - Boeckenberg
tags:
- sportief
- wedstrijdverslag
- Red Dragons
subtitle: Boeckenbergse panters op ons pad
abstract: 
image: "/images/news/2013-1-26-red-dragons-boeckenberg.jpg"
---
<p>Boeckenberg is een ronkende naam in het korfbalwereldje. Een goed georganiseerde club met dito prestaties. En dit kan ook geschreven worden over hun recreanten. Andere eigenschappen van dit ploegje: sympathiek, sportief en behulpzaam. Ons scheidsrechtersprobleem werd zo bvb. met 1 telefoontje naar Boeckenberg opgelost. Coach Eddie werd scheids en zijn vrouwtje (denk ik) Simonne schoof op naar het coachzitje. Langs deze weg willen we hen nogmaals hartelijk bedanken en hopen dat de Gulden Draken in Boeckenberg even goed smaken als hier in het Hageland.</p>
<p>Nu naar de wedstrijd, die uitdraaide op een sportieve thriller. In de eerste helft golfde de bal over en ’t weer over beide vakken. Boeckenberg had wel wat pech in de afwerking en moest daardoor de rust ingaan met een 3 – 1 achterstand. De draken, die scoorden, waren Geert C en Nancy met 2 prachtige shots en Karen die mooi inliep en de 3de korf scoorde.</p>
<p>Nadat Boeckenberg in ’t begin van de 2de helft al snel terug aansluiting vond, vergrootte Geert Ceu met een mooi afstandsshot terug het verschil tot 2 punten. Maar nog gaf Boeckenberg zich niet gewonnen. Na de 4 – 3 was het op de reserve-bank der draken nog een aantal minuten stevig bibberen, maar tot scoren kwam het (gelukkig voor ons) niet meer.</p>
<p>Eindconclusie: een heel toffe, sportieve en spannende wedstrijd, waarbij beide ploegen aan mekaar gewaagd waren. We zien al uit naar de terugmatch in Boeckenberg, volgende zaterdag.</p>
<h4>Draak van de match</h4>
<p>Ondanks een aantal prachtige korven van onze 4 draken, maakte, naar onze bescheiden mening, 1 man het verschil en dit was onze <strong>coach Guy</strong>.  Constant moest iemand zich onder de korf parkeren want hij wou permanent een rebound. Maar deze tactiek heeft duidelijk gewerkt, waarvan deze keispannende wedstrijd het bewijs was. En hij mag nog wat meer pluimen op zijn hoed steken want ook de training ervoor werd heel gesmaakt door onze draken.</p>
