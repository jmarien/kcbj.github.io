---
title: Red Dragons houden stevig stand tussen Antwerpse topclubs
tags:
- sportief
- wedstrijdverslag
- tornooi
- Red Dragons
subtitle: Verslag vanop Nationale Dag Indoor 2012 voor recreanten
image: "/images/news/2012-11-17-red-dragons-houden-stevig-stand-tussen-antwerpse-topclubs.jpg"
---
<p>Boeckenberg, AKC, Sikopi, Borgerhout … Allemaal ronkende namen in de Belgische top van de korfbal. En deze clubs zonden ook hun recreantenploegen richting de MIXX te Herselt.  ’t Was kortbij. Dus zo’n kans konden we niet laten liggen, maar toch vertrokken een aantal onder ons (waaronder uw correspondent) met een klein hartje richting sporthal. Een beetje schrik hebbend dat we echt niet met deze ploegen zouden meekunnen.</p> 
<p>Hoe de dag verlopen is? Gewoon keitof !!! Chronologisch:</p>
<p><strong>11.30:</strong> We startten tegen Boeckenberg. Het werd een keitoffe wedstrijd met een heel sympathieke tegenploeg. Boeckenberg heeft van het begin de leiding genomen, maar we speelden goed mee. De 3 – 5 eindstand in ’t voordeel van onze opponenten was een eerlijke weergave van het wedstrijdverloop. Wel bleken een aantal van onze dames last te hebben van spierpijn. Bij An L was het zo erg dat ze de wedstrijd en de rest van de INDOOR moest vergeten. Scoorden: Swa, Kris en Tom.</p>
<p><strong>12.15:</strong> In het "tornooitje" tussen 2 palen (shootings vanop 5 m) namen we sportief weerwraak tegen Boeckenberg door hen met 3 – 2 te verslaan (wel spannend). In de tweede ronde bleek Sikopi echter veel te sterk (5-2 in hun voordeel). Wat uw correspondent echt tof vond, was dat iedereen meedeed. Hier bleek Nina een echte goal … euh … korfgetter te zijn.</p> 
<p><strong>13.30:</strong> Ook in de wedstrijd maakte Sikopi (waarvan we hoopten dat de scherpte er af zou zijn daar ze op de middag zich te goed deden aan zoetigheid en de betere bieren) duidelijk het verschil. Het werd 6 – 2, maar toch mag er geschreven worden dat er goed meegespeeld werd. Wat het verschil maakte? Dit was ook in de eerste wedstrijd het geval: de foutenlast. In deze wedstrijd werden zo 2 (gescoorde) strafworpen weggegeven. Hier namen Heidi (die tussen haar drukke familiale en sociale bezigheden die dag toch nog tijd vrijmaakte voor de Dragons) en Benny de korven voor hun rekening.</p> 
<p><strong>14.15:</strong> Strafworpen en weer stond er een hele rij draken. 19 hebben we er in gekregen. Niet slecht maar toch niet genoeg om het podium in deze discipline te halen.</p>
<p><strong>14.30:</strong> Paniek (ja, ik ben een echt stress-kieken) want er was een epidemie uitgebroken bij de dragon ladies. Symptomen: een verlammende pijn in de bovenbenen. Iedereen werd medisch gescreend en van de 9 dames kon men er nog juist 4 (gelukkig) speelklaar krijgen voor de laatste wedstrijd. Petra, Iris, An S en Nancy.</p>
<p><strong>15.30</strong>: Een iets mindere wedstrijd dan de vorige. Allé, toch wat sfeer betreft. Af en toe ging het er toch wat bitsig aan toe (op ’t einde verliet een tegenspeelster omwille van een afgekeurde korf razend het veld) en ook de scheidsrechter had zijn beste pijlen al verschoten (of was hij die verloren in de kantien). De 2 afgekeurde korven van Nancy riepen toch enkele vragen op. Kan men de scheidsrechters niet in het zakje laten blazen voor de wedstrijd? Sportief was het resultaat wel positief. Toch nog (ondanks die afgekeurde korven) een gelijkspel in de wacht gesleept: 2 – 2. Het waren Tom en Kris die de bal in de korf mikten.</p>
<p><strong>16.30:</strong> Tijdens de prijsuitreiking blijkt dat we een podiumplaats gehaald hebben. Binnen de 16 deelnemende ploegen bleken de Red Dragons de 3de FAIRSTE ploeg te zijn. Daar mogen we wel fier op zijn.</p>
<p><strong>16.45:</strong> Eindelijk een La Chouffe voor mijn neus. Ook een heel positieve eindconclusie van de dag. We hebben echt FUN gehad. Nu is er nog meer goesting om wedstrijden te gaan spelen.</p>
<h4>Draak van de dag</h4>
<p>Onze prijs "Draak van de dag" gaat naar twee personen:</p>
<p>Allereerst naar onze <strong>Theo</strong>. Hij stond er maar weer voor ons en we moeten eerlijk zijn. Als hij langs de lijn ons bijstuurt, draait het op het veld veel beter.</p>
<p>And last, but not least, aan de jongste speler van de dag: <strong>Wout</strong>.
Ondanks zijn jonge leeftijd hield hij goed stand tussen dat Antwaaaarps geweld.<p>
