---
title: Red Dragons - Geelse
tags:
- wedstrijdverslag
- sportief
- Red Dragons
subtitle: Trainer Dirk P. bevestigt in 2e wedstrijd
abstract: Geelse kwam, zag en overwon bijna. Deze ploeg van knappe dames heeft tanden
  gekregen.
image: "/images/news/2013-1-31-red-dragons-geelse.jpg"
imageposition: "center 25%"
---
<p>Half oktober wonnen we op hun veld in een leuke, sportieve wedstrijd nog gemakkelijk (zelfs met ongeconcentreerd spel en veel slordigheden).
Maar ze hebben in tussentijd niet stilgezeten. Blijven trainen en heren gezocht en gevonden. En plots stond daar een compleet ander team.</p>
<p>En de Red Dragons hebben het geweten in de eerste helft. Reeds van de beginminuten waren ze steeds op achtervolgen aangewezen: 0-1, 1-1, 1-2, 2-2 (met een vermelding in het guiness worldrecordbook voor de verste onderhandse worp aller tijden door Petra) . Maar dan ging Geelse nog een versnellinkje hoger spelen en plots stond er met de rust een 2-4 op het scorebord.</p>
<p>Gelukkig beschikte coach Dirk over een uitgebreide kern (8 heren en 8 dames) en dus stuurde hij in de 2de helft verse troepen naar het korfbalfront. Hij verving de volledige ploeg. Geelse slikte. Bij de dames konden zij nog wel sporadisch vervangen, maar de 4 heren konden niet anders dan de hele wedstrijd doorspelen.</p>
<p>En de tweede helft werd het tegengestelde van de eerste. Nu bepaalden de Red Dragons volledig de wedstrijd. Onze aanval beukte de 2 kwarten op de verdediging van Geelse. En met succes. Met een strafworp scoorde An L de 3- 4 en ook de 4-4 bleef niet uit.</p>
<p>En dit was ook een terechte eindscore. Beide ploegen hadden ieder 1 helft gedomineerd in een sportieve, leuke wedstrijd, welke heel eventjes ontsierd werd door een aanvarinkske na wat duwwerk tussen de Goliath der draken en een Geelse Davidke. Gelukkig voor onze Guy had hij zijn slinger en steentje thuis gelaten, want anders â€¦</p> 
<h4>Draak van de wedstrijd</h4>
<p>Deze keer gaat het naar een dragon lady. Ik denk dat haar hartje tegen 200 klopte, maar ze ging naar de stip, haalde diep adem en wierp de strafworp er koelbloedig in, hiermee de kloof met Geelse verkleinend: <strong>An L.</strong></p>
