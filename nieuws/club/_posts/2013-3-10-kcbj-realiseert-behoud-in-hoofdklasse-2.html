---
title: KCBJ realiseert behoud in Hoofdklasse 2
tags:
- sportief
subtitle: Zondag 10 maart 2013 in Herentals, zij die er bij waren zullen het zich
  altijd blijven herinneren...
abstract: We wisten al enkele weken dat het onvermijdelijk... We wisten al enkele
  maanden hoe belangrijk... Toch groeide de laatste week alles naar een climax. Kroniek
  van een aangekondigd...
image: "/images/news/2013-3-10-kcbj-realiseert-behoud-in-hoofdklasse-2.jpg"
author: Hugo Claes
---
<p><strong>Zondag 3 maart:</strong> De tegenstander is slechts laatste speeldag bekend. In Hoboken dus, wedstrijd tegenstrever filmen, analyseren, bespreken...</p>
<p><strong>Maandag:</strong> Hoe counteren we vroeg wedstrijduur? om 9u in Herentals! Hoe de spelers optimaal voorbereiden? Ter plaatse overnachten? (Bloso gecontacteerd, nog plaats), alternatief=  ontbijt op de club?</p>
<p><strong>Dinsdag:</strong> vergadering op de korfbalbond, nieuwe regels: stewards, supportersverantwoordelijken, ... en "de jongste" club (wij dus) moet uitrusting aanpassen indien gelijkenis met tegenpartij. Paniek!!  Mercurius speelt ook in't wit!!  Plan A: nieuwe donkere uitrusting, met rugnummers tegen zondag? Plan B: reserve-uitrusting van AKC (blauw), OK van AKC dus geen paniek.</p>
<p><strong>Woensdag:</strong> om iedereen samen te laten vertrekken zullen we ontbijten in de kantine om 7u. Waar vinden we een bakker open om 6.30u? We hebben 3 wolven-mascottes!</p>
<p><strong>Donderdag:</strong> Is er een flip-over beschikbaar om ter plaatse tactiek en instructies te bespreken?  Laatste mail naar supporters om af te spreken (al vakkundig voorbereid door wijze Red Dragons)</p>
<p><strong>Vrijdag:</strong> Speciale KCBJ-afgevaardigde gaat benummerde uitrusting halen in Decathlon-Olen. Flip-over (met papier) is in orde. Voldoende vervoer zodat spelers niet zelf moeten rijden??</p>
<p><strong>Zaterdag:</strong> speciale voorbereidende training in Heist. Positieve opbouw naar de match. We gaan voor de eigen sterkte! Perfecte voorbereiding: film, analyse per tegenstrever, verschillende scenarios. Spanning, zenuwen, ...</p>
<p><strong>Zondag:</strong> 6.45u ontbijt klaar, pistolekes en boterkoeken kraakvers van bij de warme bakker. Om 7u (bijna) iedereen in kantine, om 7.20u iedereen in de auto. 8u in Herentals. 8.15u in de kleedkamers. Mentale voorbereiding met beeld en muziek. 8.30; de (grote) zaal in. Supporters stromen toe. De tribune kleurt KCBJ-blauw. We kiezen de zelfde bank als vorige keer toen we hier kampioen speelden. Toen wonnen we de toss, nu ook. Goed voorteken! Supporters laten vanaf de eerste seconde van zich horen. Hart onder de riem.</p>
<p>Eerste helft. Goed spel, zelfde probleem als ganse seizoen, veel kansen, weinig korven. Hartverwarmende ondersteuning vanop de tribune. Half: 6-8 achter.</p>
<p>Tweede helft. Zoals wolven sluipen we dichter. 9-10. Supporters scanderen, roepen, moedigen aan. We geloven in onze kansen bij verlengingen (na gelijke stand).
Gouden, perfect getimede wissels. De negende man op de tribune overklast zijn wit-zwarte tegenstanders. Vervangingen, invallers vervullen perfect de opgelegde taak. Marthe maakt de droom waar. Gelijk!! En dan, exact zoals gepland, ongelooflijk, doorloper van Sara in de laatste 30 seconden: Korf!!, Het kan! Laatste balrecuperatie. We hebben het gehaald. Het is zover. Winst en behoud in 2de nationaal!</p>
<p>Eindsignaal, Explosie! Alle armen de lucht in. Verbondenheid is enorm. Tranen, intense vreugde, dikke knuffels, bibberend vervangingen op wedstrijdformulier invullen. Spelers danken supporters danken spelers. Schuimwijn-douche in de kleedkamers. Samen douchen? Onwezenlijk komt iedereen achteraf nog iets drinken. Destressing. Rustig naar huis. Was het allemaal echt?</p>
<p><strong>Zondagnamiddag:</strong> <a href="http://www.korfbalkrant.be/kcbj-blijft-in-hoofdklasse-2-na-thriller/4.2741380" target="_blank">Artikel in de Korfbalkrant</a>.  <a href="http://www.flickr.com/photos/kcbj/sets/72157632966878032/" target="_blank">Fotos op Flickr</a></p>
<p>Maandag: Alles zindert nog na. De wedstrijdsfeer blijft spoken. Adrenaline stroomt nog. Trainer mailt: KCBJ: meer dan een club! Inderdaad eerder een grote familie. Fotos van actiefotografie, korfbalkrant en onze eigen fotograaf van dienst... gretig bekeken, blijven "kiekeboebelen" geven.</p>
<p>Nooit te vergeten! Voor klein en groot: hoe je kan winnen door te blijven vechten tot de laatste seconde! En in deze wedstrijd, meer dan ooit, het resultaat telde!</p>
