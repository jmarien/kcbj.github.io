---
title: KCBJ degradeert naar 3de klasse
tags:
- sportief
- competitie
subtitle: Samen met Technico op laatste plaats met 8 punten maar met een slechter
  doelpunten saldo.
abstract: Volgend jaar zal KCBJ niet meer in 2de klasse spelen tijdens het veldseizoen.  KCBJ
  eindigde laatst in 2de klasse A en degradeert volgend jaar naar 3de klasse.
image: "/images/news/2013-5-6-kcbj-degradeert-naar-3de-klasse.jpg"
---
<p>Volgend jaar zal KCBJ niet meer in 2de klasse spelen tijdens het veldseizoen.  KCBJ eindigde laatst in 2de klasse A en degradeert volgend jaar naar 3de klasse.</p>
<p>Op de laatste speeldag stonden we achteraan het klassement.  De ploeg boven ons, Technico, had even veel punten maar een veel beter doelpunten saldo.  Onze fanions moesten dus minstens één punt halen of concurrent Technico zou met een ongelooflijk verschil moeten verliezen op Appels.</p>
<p>Technico verloor de wedstrijd met het kleinste verschil, 11-10, en KCBJ verloor de wedstrijd thuis tegen ASKC met 9-20.  Geen extra punt voor KCBJ.  Geen verbetering van het doelpunten saldo.  Resultaat: de laatste plaats.</p>
<p>Het veldseizoen begon nochtans goed. Voor de zaalcompetitie had KCBJ 7 punten bij elkaar kunnen sprokkelen door de twee duels tegen Boechout te winnen, onverwacht punten te gaan pakken op Verde en thuis gelijk te spelen tegen Technico.  Hiermee stonden we op een 5de plaats met achter ons Deurne, Technico en Boechout.</p>
<p>Na de zaalcompetitie kon KCBJ geen van haar wedstrijden meer winnen.  Een gelijkspel thuis tegen Verde was 1 punt op 10 alles wat er bij kwam.  De tegenstanders verging het beter met Technico die het degradatie duel tegen ons winnen en Boechout die verassend winnen tegen Appels en verder nog punten pakken op Technico, Deurne en Hoevenen.</p>
<p>Onze reeks, 2de klasse A, bleef spannend tot op het einde.  Enkel ASKC, uitgerekend onze tegenstander tijdens de laatste cruciale speeldag, stak duidelijk boven de rest uit en bleef een gans seizoen ongeslagen.  De tweede in de stand, Verde, haalde maar een 1 op 4 tegen de laatste in de stand, KCBJ.  Uiteindelijk eindigen de laatste drie ploegen op slechts 1 punt van elkaar en moet het doelpunten saldo de doorslag geven: -20 voor Technico en -46 voor KCBJ.  Een schril contrast met de andere 2de klasse reeks.  Daarin staat Ekerse laatst met maar een gewonnen wedstrijd tegen de voorlaatste in de stand en verloor eindwinnaar Leuven duels tegen Spartacus en Hoboken 2000.</p>
