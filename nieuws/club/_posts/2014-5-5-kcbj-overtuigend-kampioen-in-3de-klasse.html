---
title: KCBJ overtuigend kampioen in 3de klasse
tags: []
subtitle: Na foutloos parcours zijn onze fanions kampioen.
abstract: Geen enkel punt lieten ze liggen dit veldseizoen.  Onze fanions zijn verdiend
  kampioen met het maximum van de punten.
image: "/images/news/2014-5-5-kcbj-overtuigend-kampioen-in-3de-klasse.jpg"
imageposition: "center 25%"
---
<p>Afgelopen zondag 4 mei 2014 won KCBJ overtuigend thuis van Kapellen met 18-5.  Met die zege ronden onze fanions een prachtige reeks af.  Geen enkel puntje lieten ze liggen dit veld seizoen.  Elk weekend opnieuw werd foutloos afgewerkt.</p>

<p>KCBJ starte het veld seizoen met maar een doel: alles winnen.  Nadat het in de naronde van vorig veldseizoen plots allemaal niet meer lukte en we degradeerden naar 3de klasse was een promotie terug naar 2de niet voldoende.  We gingen dit jaar terug promoveren en wel door al onze wedstrijden te winnen.</p>

<p>Het seizoen ging goed van start.  Alle wedstrijden werden gewonnen.  Met die opsteker konden onze fanions aan hun zaalseizoen beginnen.  In de zaal realiseerde we vorig jaar het behoud na een thriller van formaat in Herentals.  Daar kwamen onze fanions uit tegen ploegen die op het veld ook vaak een niveau hoger speelden.  Niet evident als je een gans voorseizoen relatief weinig tegenstand te verduren kreeg.  Met 14 punten eindigde KCBJ op een 5de plaats in de zaal.  Tijd om de veldcompetitie af te ronden.  En dat deden ze, onze fanions, door opnieuw alle wedstrijden te winnen.</p>

<p>Kampioen! De <a href="http://www.korfbal.be/beta/Klassement/3de%20klasse%20A/veld">statistieken</a> liegen er niet om: 28 van de 28 punten.  Dat doet geen enkele andere fanions ploeg ons na.  Er komen er heel wat in de buurt: <a href="http://www.korfbal.be/beta/Klassement/2de%20klasse%20B/veld">Putse</a> en <a href="http://www.korfbal.be/beta/Klassement/1ste%20klasse%20B/veld">Voorwaarts</a> lieten elk één puntje liggen, <a href="http://www.korfbal.be/beta/Klassement/1ste%20klasse%20A/veld">Boeckenberg</a> en <a href="http://www.korfbal.be/beta/Klassement/2de%20klasse%20A/veld">Floriant</a> twee, maar geen enkele andere ploeg legde een volkomen foutloos parcours af.</p>

<p>Daarboven komen nog de doelpunten saldo's.  203 gemaakte doelpunten en 101 doelpunten tegen.  Beide cijfers zijn beter dan elke andere ploeg in onze reeks.</p>

<p>En zo speelt KCBJ volgend jaar zowel in het veld als in de zaal in 2de klasse.  Al heeft door de ingewikkelde competitie structuur en de verschillen tussen zaal en veld de ene 2 niets met de andere te maken.  Toch zie je dat KCBJ een maatje te groot is voor de ploegen waartegen het dit jaar in het veld mocht aantreden.  Het niveau van de <a href="http://www.korfbal.be/beta/Klassement/Hoofdklasse%202/zaal">tegenstanders</a> die we dit seizoen in de zaal tegen kwamen ligt ons beter.</p>

<p>Nu is het kwestie van te bevestigen.  Zowel in de zaal als in het veld meedraaien bij de top van onze reeksen.</p>
